168 oeuvnns compfflms 'ns scona.

XI. De Monarvilla ¹.

Succedit· et alia prope illam beati Dionysii villa,
quae dicitur Monarvilla, villa omnium facta miserrima,
quae sub jugo castri Merevillae⁸ conculcata non minus
quam sarracenorum depressione mendicabat; cum
ejusdem castri dominuS, quotienscumque vellet, iu
eadem hospicium cum quibuscumque vellet raperet,
rusticorum bona pleno ore devoraret, talliam et an-
nonam tempore messis pro consuetudine asportaret,
lignaria sua bis aut ter in anno carrucarum villae dis-
pendio aggregaret, porcorum, agnorum, anserum, gal-
linarum, importabiles quasque molestias pro consue·
tudine tolleret. Quae cum tanta oppressione per multa
tempora in solitudinem fere jam redigeretur, audacter
resistere, et molestias hujusmodi ab hae'reditate sancta
constanter exterminare elegimus. Cumque eum in
causam traheremuS, et ipse sibi jure haereditario patris
et avi atque atavi consuetudines illas excusaret, ad hoc,
auxilio Dei, et hominum atque amicorum nostrorum
consili0, res processit, quod Hugo castri dominuS, fa-
vore conjugis et filiorum, assensu domini 'regis Ludo-
vici‚ a quo se habere dicebat, beato Dionysio in per-
petuum omnes omnino consuetudines ‚ injustitiam
suam recognoscendo, relaxavit, remisit, manu propria
jurejurando abjuravit, sicut plenius in carta domini
regis Ludovici invenitur. Nos autem, ad ejushominium
ecclesiae nostrae retinendum, duos stampenses modios

1. Vulgo Monnerot'lle (Scine-et·- Oise).
2. Μένέοίἱὶε, juxta eumdem locum.

