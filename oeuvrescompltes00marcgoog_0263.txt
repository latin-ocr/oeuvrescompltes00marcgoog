230 onuvans coMPLssTrs DE sucus.

tantorum devotione, tantis protectoribus commoda-
tum si quis temerario ausu auferre aut scienter mi·
nuere praesumpserit , domni Dionysii offensam el
Spiritus sancti mucrone perfodi mereatur.

Nec illud etiam silere dignum duximuS, quod dum
praefatum novi augmenti opus capitellis et arcubus
superioribus et ad altitudinis cacumen produceretur,
cum ne‘cdum principales arcus singulariter veluti vol-
tarum cumulo cohaererent, terribilis et pene tolerabi-
lis obnubilatione nubium, inundatione imbrium, im—
petu validissimo ventorum subito tempestatis exorta
est procella 3 quae usque adeo invaluit, ut non solum
validas domos, sed etiam lapideas turres et ligneas
tristegas concusserit. Ea tempestate, quadam die, an-
niversario gloriosi Dagoberti regis , cum venerabilis
Carnotensis episcopus Gaufredus missas gratiarum
pro anima ejusdem in conventu ad altare principale
festive celebraret, tantus oppositorum ventorum im·
petus praefatos arcus nullo suffultos podio, nullis reni-
tentes suffragiis impingebat, ut miserabiliter tre-
'muli, et quasi hinc et inde fluctuantes subito pestiferam
minarentur ruinam. Quorum quidem operturarum-
que impulsionem cum episcopus expavesceret, ἦρε
manum benedictionis in ea parte extendebat, et bra·
chium sancti senis Simeonis signando instanter oppo-
nebat, ut manifeste nulla sui constantia, sed sola Dei
pietate et Sanctorum merito ruinam evadere appare·
ret. Sicque cum multis in locis firmissimiS, ut puta-
batur, aedificiis multa ruinarum incommoda intulisset,
virtute repulsa divina, titubantibus in alto solis et re·
centibus arcubus, nihil proferre praevaluit incommodi.

Secutum est aliud dignum memoria factum, quod

