SUR SON ADMINJSTRATION ABBA'I'IALE. 193

sumpsimus. Videres reges et principes ‚ multosque
viros praecelsos imitatione nostra digitos manuum
suarum exanulare, et anulorum aurum et gemmas,
margaritasque preciosas, ob amorem sanctorum Mar-
tyrum, eidem tabulae infigi praecipere. Nec minus etiam
archiepiscopi et episcopi, ipsos suae desponsationis
anulos ibidem sub tuto reponentes, Deo et Sanctis
ejus devotissime offerebant. Venditorum etiam gem-
mariorum tanta de diversis regnis et nationibus ad nos
turba confluebat, ut non plus emere quaereremus
quam illi vendere sub amministratione omnium festi-
narent. Versus etiam ejusdem tabulae hi sunt z

Magne Dionysi, portas aperi Paradisi,
· Suggen-iamque piis protege praesidiis·
Quique novam cameram per nos tibi constituisti,
In camera coeli nos facias recipi,
Et pro praesenti, coeli mensa satiari.
significata magis significante placent.

Quia igitur sacratissima dominorum nostrorum cor·
pora in volta superiore quam nobilius potuimus locari
oportuit, quadam de collateralibus tabulis sanctissimi
eorum sarcofagi nescimus qua occasione erepta, quin-
decim marcas auri reponend0, ulteriorem frontem
ejusdem et operturam superiorem undique inferius et
superius deaurari quadraginta ferme unciis elaboravi-
mus· Tabulis etiam cupreis fusilibus et deauratiS, atque
politis lapidibus impactis propter interiores lapideas
voltas, necnon et januis continuis ad arcendos popu-
lorum tumultus, ita tamen ut venerabiles personae,
sicut decuerit, ipsa sanctorum corporum continentia

vasa cum magna devotione et lacrymarum profusione
13

