202 osuvass COMPOETES DE suern.

scopos et episcopos ‚ abbates et autenticas assistentes
personas ad efferendam aram ascivimus3 quod eam
aperire, quod sanctissimarum reliquiarum thesaurum
videre vellemus, exposuimus. Dicebant ergo quidam
ex familiaribus nostris, consulte quidem, quod et per-
sonae et ecclesiae famae tutius fuisset, si secreto utrum
ita esset ut litterae loquebantur videretur. Quibus
ilico, fidei fervore excituS, responsum reddidi, magis
mihi placere, si ita est ut legitur, ab omnibus con-
tuentibus scire, quam, si secreto inspexissem, omnes
non contuentes dubitare. Deferentes igitur in medium
praefatam aram, ascitis aurifabris qui locellos illos,
quibus sanctissima brachia continebantur, ubi super-
sedebant cristallini lapideS, titulos eorum offerentes ¹,
diligenter aperirent, sicut sperabamus, omnia plenarie,
Deo annuente, videntibus cunctis, invenimus·
Causam etiam repositionis reliquiarum in eisdem
locellis invenimus, videlicet quod Karolus imperator
tertius, qui eidem altari subjacet gloriose sepultus, ad
tuitionem animae et corporis, de theca imperiali eas
sibi assumi et penes se reponi imperiali edicto assi-
gna verit. Argumentum etiam, anuli sui depressione
signatum, quod valde omnibus placuit, ibidem repe·
rimus, Nec enim sine causa ante sanctum illud altare
septem lampades m vasis argenteiS, quae nos quidem
dissoluta refecimus¹, incessanter tam die quam nocte
in sempiternum ardere constituisset, nisi maximam
spem et corporis et animae in sanctarum reliquiarum
repositione credidisset. Sumptibus enim illarum et
anniversarii sui, et suorum refectioni, possessionem

1 . Afferentes ed. Chesn. — 2. Referimus edit. Chaen„ at male.

