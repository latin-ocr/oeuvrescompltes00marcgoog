394 OEUVRES COMPLETES DE SUGER.

amministrationem et curam suscipere compulerunt.
Quam ille dignitatem, quia onus esse potius quam
honorem judicabat, quantum fas fuit, recusavit3 nee
ad suscipiendum omnino consensit, donec ab Eugeuio
papa, qui profectioni regiae praesens affuit, cui resistere
nec fas fuit nec possibile, tandem coactus est. Verum
nemo aestimet ipsius voluntate vel consilio regem iter
peregrinationis aggressum, in quo, licet illi longe aliter
quam sperabat successerit, pio tamen desiderio ac Dei
zelo illud arripuit. Porro providus hic et praescius fu·
turorum nec illud principi suggessit, nec auditum
approbavit. Quin potius, cum inter ipsa statim initia,
obviare frustra conatuS, regium cohibere non posset
impetum, tempori cedendum adjudicavit, ne vel regia·
devotioni inferre videretur injuriam, vel fauctorum¹
offensam inutiliter incurreret.

Rege igitur peregre jam profect0, cum vir egregius
rerum dominio potiretur, ceperunt latrunculi per
regnum passim erumpere, et conceptas diu factiones
proferre in publicum3 ex principis scilicet absentia
nacti, ut sibi videbatur, saeviendi licentiam. E quibus
alii quidem ecclesiarum et pauperum facultates aperta
diripiebant violentia, alii vero locis occultioribus la-
trocinia exercebant. In quorum ultionem dux novus
gemino statim accinctus est gladio, altero materiali et
regio, altero spirituali et ecclesiastieO, utroque autem
a summo sibi Pontifioe divinitus commisso, In brevi
itaque istorum ausus temerarios compressit, atque
illorum machinationes manu valida redegit in nihilum.

1 . Sic cod. ms.——Faut0rum edd. Chesnii, baronis de Altolio et
Felibieni. -- Fummrum, apte minus, ed. Benedict-

