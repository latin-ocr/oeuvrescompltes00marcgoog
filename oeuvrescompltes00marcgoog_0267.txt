234 OEuvnsss commus m: suom.

militer rogassemus, humilius satis per seipsum et per
suos hoc se libenter facturum respondit.
pernoctantes itaque tota nocte vespertina matuti-
norum synaxi in laudem Divinitatis, Jesum Christum
Dominum nostrum propitiationem pro peccatis nos
tris factum , quatinus pro suo honore et Sanctorum
suorum amore sanctum locum misericorditer visitare,
et sacris actionibus non tantum potentialiter, sed
etiam personaliter adesse dignaretur, devotissime
flagitabamus. Igitur summo mane archiepiscopi,
episcopi, de propriis hospitiis cum archidiaconis et
abbatibus et aliis honestis personis ad ecclesiam ac-
cedentes, episcopaliter se componebant, et ad dolium
pro consecratione aquarum superiuS, inter sanctorum
Martyrum sepulturas et sancti Salvatoris altare, satis
decenter, satis venerabiliter assistebant. VidereS, et
qui aderant non sine devotione magna videbant, tot
tantorum choream pontificum vestibus albis decoram,
mitris pontificalibus et circinatis aurifrisiis pretiosis
admodum comatam, pastorales virgas manibus tenere,
circumcirca dolium ambire, nomen Domini exorci-
zando invocare3 tam gloriosos et admirabiles viros
aeterni sponsi nuptias tam pie celebrare, ut potius
chorus coelestis quam terreum, opus divinum quam
humanum, tam regi quam assistenti nobilitati vide·
retur apparere. Populus enim pro intolerabili magnitu-
dinis suae impetu foris agebatur, et dum chorus prae-
fatus aquam benedictam extra, hysopo ecclesiae
parietes virtuose aspergendo, projiciebat , rex ipse
ejusque decuriones tumultuosum impetum arcebant,
et virgis et baculis regredientes ad portas protegebant.
VII. Ut autem, peractis ordinarie sanctae consecra·

 

 

